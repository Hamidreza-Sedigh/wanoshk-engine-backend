<img align="center" class="news_corner_image" src="https://cdn.tabnak.ir/files/fa/news/1404/4/14/2054236_749.jpg"><p>به گزارش تابناک به نقل از ایسنا، سیدحسین حسینی، دروازه‌بان و کاپیتان تیم فوتبال استقلال پس از کش‌وقوس‌های فراوان و مذاکراتی که در روزهای گذشته با مدیران این باشگاه داشت، سرانجام برای تمدید قراردادش به توافق نهایی رسید.</p>
<p>حسینی با مدیران استقلال برای تمدید قرارداد خود به مدت دو فصل دیگر به توافق رسیده و این دروازه‌بان باتجربه در لیگ بیست‌وپنجم نیز سنگربان شماره یک استقلال خواهد بود.</p>
<p>پیش از این اختلافاتی میان طرفین بر سر مسائل مالی وجود داشت اما این اختلافات برطرف شد و حسینی تصمیم گرفت به حضورش در جمع آبی‌پوشان ادامه دهد.</p>